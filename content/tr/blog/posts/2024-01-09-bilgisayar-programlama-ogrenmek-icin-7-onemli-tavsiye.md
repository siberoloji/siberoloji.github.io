---
draft: false

title:  'Bilgisayar Programlama Öğrenmek için 7 Önemli Tavsiye'
date: '2024-01-09T14:12:41+03:00'
author: İbrahim Korucuoğlu ([@siberoloji](https://github.com/siberoloji))

description:  'İster kendi çabanızla, ister yardım alarak veya okul sayesinde bir programlama dili öğrenmeye başlayacaksanız, size çok faydalı olacağını düşündüğümüz bazı kural ve ipuçlarını sizler için derledik. ' 
 
url:  /tr/bilgisayar-programlama-ogrenmek-icin-7-onemli-tavsiye/
classicmag_post_sidebar_option:
    - right-sidebar
classicmag_header_overlay:
    - global-layout
featured_image: /images/altumcode-XMFZqrGyV-Q-unsplash.jpg
categories:
    - 'Yazılım Mühendisliği'
tags:
    - yazılım
---


Günümüzde, teknoloji ve yazılım hayatın her alanında kendine yer bulmuş durumda. Geliştirilen teknolojik aletlerin, donanımların hepsinin çalışması için mutlaka bir yazılım gerekiyor. Yazılım yani bilgisayar programı, bir programlama dili kullanılarak bir yazılımcı tarafından bir araya getirilen kodların, istenen işi doğru şekilde yapması için donanımı harekete geçirmesinden ibarettir. İster kendi çabanızla, ister yardım alarak veya okul sayesinde bir programlama dili öğrenmeye başlayacaksanız, size çok faydalı olacağını düşündüğümüz bazı kural ve ipuçlarını sizler için derledik. Listeyi kendi durumunuza göre değiştirip düzenleyebilirsiniz.



## Düzenli Çalışma Takvimi



Programlama öğreniminde tekrar ve bilgilerin taze tutulması çok önemlidir. Çalışma ve eğitim takviminiz bulunmalı. Bu takvim her gün saatlerce çalışma şeklinde olmasa bile her gün mutlaka az da olsa bir çalışma içermelidir. Beş dakika bile olsa zaman ayırmalı ve sürekli devam etmelisiniz. Bu şekilde olmadığında 3-4 günlük aralar meydana gelir ve önceki öğrendiklerinizi de unuttuğunuzu fark edersiniz. Hiç bırakmadan az ancak düzenli çalışma çok daha iyi olabilir.



## Temel Kavramlara Odaklanın



Öğrendiğiniz programlama dilinin temel kurallarına odaklanıp çok iyi kavramalısınız. Döngüler, akış kontrolleri vb. temel kavramlar çok önemlidir. İleri düzeyde öğreneceğiniz tüm konular mutlaka bu temel kurallar üzerine inşa edilmektedir.



## Sormanız Gerekirse Sorun



İlk başlarda programlama öğrenmek çok soyut bir kavram gibi gelmektedir. Kafanıza takılanları bilen bir yakınınıza, eğitmeninize veya online forum vb sitelerde sorabilirsiniz. Sorunuz, daha iyi bilenler tarafından çok basit olarak algılanıp dalga konusu yapılabilir. Sakın bunlardan etkilenmeyin çünkü yıllarını bu işe vermiş çok iyi programcılar dahi çok basit bir temel bilgi eksikliğinden saatlerini hataya bulmaya harcamaktadır. Sormaktan çekinmeyin.



## Öğrendiğinizi Hayata Geçirin



Konuyu çalışırken örneğin tamsayılı değişken tanımlamayı öğrendiniz. Hemen bunun ile ilgili toplama, çıkarma vb. bir örnek kod yazarak gerçek hayatta kullanımına benzer şekilde denemeler yapın. Böyle yaptığınız takdirde öğrenme daha kalıcı hale gelmektedir. Pratik yaptığınızda karşınıza çıkacak olan virgül, noktalı virgül gibi işaretleme hatalarını düzeltme konusunda da tecrübe kazanacaksınız.



## Yardımsız yazma



Birçok bilgisayar programcısı, IDE kullanmaktadır. Gelişmiş yazılım geliştirme yardımcısı olan IDE ortamları çok büyük kolaylık ve hız sağlamaktadırlar. Ancak yeni başlayan olarak sizin hıza ihtiyacınız bulunmuyor. Temel kuralları, nerede parantez açılır, değişken isimlendirme nasıl yapılır gibi kuralları öğrenmeniz gerekmektedir. Bu düşünceyle, hiçbir yardımcı IDE kullanmadan, bir kağıt alıp kodlarınızı yazmaya çalışmalısınız. Bu sizde inanılmaz gelişme sağlayacaktır.



## Yaşadığınız sorunlar önceden de vardı. Arama yapın.



Bilgisayar programlama öğrenirken karşılaştığınız sorunlar ilk defa sizin karşılaştığınız sorunlar değil. Emin olun ki bu sorunla sizden önce başkaları da karşılaştı. Bazıları internette arama yaptı ve çözümü buldu. Bazıları çözüm bulamasa bile yardım alarak çözdü. Bazıları ise bu sorunla başkaları da karşılaştığında faydalanması için bir online soru cevap sitesine çözümü paylaştı. stack exchange gibi sitelerde arama yapmaya alışmalısınız.



## Ara Vermeyi Bilmelisiniz



Bir sorunla karşılaştığınızda hemen çözmeye çalışmak insanın doğasında var. “Neden oluyor ?” diye araştırıp biraz zaman geçince halen çözüm bulamamış olmak insanın bir miktar gerginlik ve endişeye sevk etmeye başlar. Sorunu kafanızda büyüttüğünüz için konu duygusal bir boyuta taşınır ve resminin tamamını görüp, üzerinde düşünme imkanını kaybedersiniz. Bu noktada bırakıp ara vermek sakinleşmek çok işe yaramaktadır.



## Sonuç



Yukarıda listelediğimiz tavsiyeler dışında mutlaka eklenmesi gereken hususlar bulunacaktır. Biz temel olarak bunların çok önemli olduğunu değerlendirdik ve sizlerle paylaştık.


<!-- wp:html -->
Photo by <a href="https://unsplash.com/@altumcode?utm_content=creditCopyText&amp;utm_medium=referral&amp;utm_source=unsplash">AltumCode</a> on <a href="https://unsplash.com/photos/silver-macbook-turned-on-XMFZqrGyV-Q?utm_content=creditCopyText&amp;utm_medium=referral&amp;utm_source=unsplash">Unsplash</a>
<!-- /wp:html -->