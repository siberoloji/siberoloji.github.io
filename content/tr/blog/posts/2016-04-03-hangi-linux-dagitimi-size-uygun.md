---
draft: false

title:  'Hangi Linux Dağıtımı Size Uygun?'
date: '2016-04-03T14:35:00+03:00'
author: İbrahim Korucuoğlu ([@siberoloji](https://github.com/siberoloji))

description:  'Bilgisayar kullanıcılarını, kullandıkları işletim sistemlerine göre gruplamak gerekirse sanırım ortaya bir çok grup ve bu grupların kesişimi ortaya çıkar. Windows ve Mac OS X kullanıcılarını ayırdıktan sonra Linux kullanıcılarını da kullandıkları dağıtıma göre alt gruplara ayırabilirsiniz' 
 
url:  /tr/hangi-linux-dagitimi-size-uygun/
 
featured_image: /images/linux1.png
categories:
    - 'Temel Linux'
tags:
    - linux
---
Bilgisayar kullanıcılarını, kullandıkları işletim sistemlerine göre gruplamak gerekirse sanırım ortaya bir çok grup ve bu grupların kesişimi ortaya çıkar. Windows ve Mac OS X kullanıcılarını ayırdıktan sonra Linux kullanıcılarını da kullandıkları dağıtıma göre alt gruplara ayırabilirsiniz. Ne kadar çok alt grup  olabileceğini anlamak için buradaki <a href="http://upload.wikimedia.org/wikipedia/commons/1/1b/Linux_Distribution_Timeline.svg" target="_blank" rel="noreferrer noopener">grafiğe</a> bakmak sanırım bir fikir verecektir.

Linux, yıllar içinde geliştikçe her ihtiyaca göre bir dağıtımın ortaya çıktığı gayet açık. Bir çok Linux meraklısının, daha yolun en başında “hangi dağıtımı kurmalıyım?” sorusuyla işe başladığını söylemek sanırım yanlış olmaz. Bu sorudan yola çıkarak, elimizden geldiğince Linux dağıtımlarının genel amaçlarını sırayla açıklamaya çalışacağız.

Bu dağıtımları incelerken, öncelikle <a href="http://distrowatch.com/" target="_blank" rel="noreferrer noopener">distrowatch.com</a> sitesindeki popülerlik oranlarını kullanmaya çalışacağız. Ana dağıtımların incelenmesinden sonra diğer alt dağıtımların özellikleri ve diğerlerinden farklarını ortaya koymak niyetindeyiz.

Halen bir Linux dağıtımı kullanıyorsanız zaten oldukça mesafe almışsınız demektir. Paket sistemlerini ve GPL lisanslı programları tanıdığınıza eminiz. İlk defa Linux kullanmaya başlayacak olan kullanıcıları da düşünerek basit bir anlatımla tanıtım yapmayı düşünüyoruz.

**Tavsiye:** İlk defa Linux ile tanışacaksanız ve bir kaç dağıtım denemesi yapmayı düşünüyorsanız öncelikle bir sanallaştırma yazılımı kullanarak dağıtımı denemeniz, başlangıç açısından faydalı olacaktır. Bir kısım tecrübe gösteriyor ki dağıtımı indirip, doğrudan diske, ayrı bir bölüme kurulum yapmak isteyenler bir hata ile karşılaştıklarında Linux işletim sisteminden kolayca vazgeçebiliyorlar.

Oysa bu olay 3 boyutlu resmi görmeye çalışmak gibi tarif edilebilir. Yeterince kararlı ve azimli iseniz Linux size kapılarını açıyor ve inanılmaz bir boyuta geçiyorsunuz. Burada Linux taraftarlığı yaptığımız düşünülmesin lütfen. Sadece farklı ve alışılmışın biraz dışında bir yaklaşımdan bahsediyoruz. Sonuçta amaç sizinle bilgisayar donanımı arasında iletişim kuran bir işletim sistemini tanıtmak.
